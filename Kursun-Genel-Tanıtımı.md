# Kursun Genel Tanıtımı

* Bu kurs, katılımcıların öncelikle C programlama dilini iyi öğrenmelerini ve yazılım üretiminde profesyonel düzeyde dili kullanma becerisi geliştirmelerini hedeflemektedir.

* Kursta C programlama dilinin tüm sentaksı ve semantik yapısı ayrıntılı olarak öğretilmektedir.

* Eğitimde temel olarak C99 standartları esas alınmaktadır. C99 standartlarıyle dile eklenen tüm sentaks özellikleri ve standart kütüphane öğeleri eğitim kapsamındadır.
* C dilinin standart kütüphanesi tüm yönleriyle ele alınmaktadır.

* Kurs yalnızca C dilini öğretmeyi değil, tüm programlama ortamları için iyi, temiz, sürdürülebilir ve etkin kod yazma alışkanlığı kazandırmayı da amaçlamaktadır.
* Bazı derslerde konuların daha  iyi anlaşılmasını sağlamak için veri yapılarına ve algoritmalara (data structure & algorithms) ilişkin temel kavramlar anlatılmaktadır.
* Eğitimde bir C programcısının üretim ortamında kullanabileceği araçlar da tanıtılmaktadır.

### Ön Koşul
Bu eğitim programına katılabilmek için öğrencilerin daha önce programlama ile tanışmış olmaları gerekmektedir. Kursa uygun olup olmadığınız konusunda şüpheleriniz varsa Necati Ergin ile görüşebilirsiniz.

### Kurs Süresi
Eğitimin toplam süresi 180 saattir. Ancak eğitim içeriğinin 180 saatte tamamlanmaması durumunda kurs süresi (ek ücret talep edilmeden) uzatılmaktadır.

Ders Günleri ve Saatleri
Dersler hafta içi Pazartesi – Çarşamba – Cuma günleri saat 19.00 – 22.00 saatleri arasında 3’er saat olarak yapılacaktır.

19.00 – 19.50        1. ders
20.20 – 20.40        ara
20.40 – 22.00        2. ders

### Eğitim İçeriği
Eğitim içeriğini bu bağlantıdan görebilirsiniz.

### Eğitmen
Kurs eğitmeni Necati Ergin, 1995 yılından bu yana C ve Sistem Programcıları Derneği’nde eğitmen olarak görev yapmaktadır. C ve C++ dillerinde aktif olarak uygulamalar geliştiren Necati Ergin, 100’ün üstünde şirket ve kuruma C, C++, Veri Yapıları ve Algoritmalar, STL, Tasarım Kalıpları konularında eğitim vermiştir. Necati Ergin’in eğitim verdiği kurumlar arasında Tübitak, Havelsan, Roketsan, Koç Bilgi ve Savunma, Aselsan, Netaş, STM, Siemens, Huawei, Turkcell, Arçelik, Beko, Sunny Elektronik, BSH, Profilo, Mamur Teknoloji, Katron, TEB, Akbank, Türkiye İs Bankası, Garanti BBVA, AVL Turkey, Pavotek, Entes Elektronik, Audio Elektronik, İsbak A.Ş., Belbim A.Ş, İspark, Hugin, Cardtek, Crytek, Triodor Software, Erdemir, İsdemir, Tosyalı-Toyo gibi kurumlar yer almaktadır.

### Kurs Formatı
Kurs online olarak gerçek zamanlı verilmektedir. Kursun izlenmesi için zoom tabanlı bir yazılım kullanılmaktadır.
Ders sırasında öğrenciler eğitmene soru sorabilirler.
Kurs boyunca öğrencilere belirli aralıklarla ödevler verilmekte ve öğrencilerin yaptığı ödevler için öğrencilere geri besleme yapılmaktadır.
Kursla ilgili eğitim materyalleri kurs süresince öğrencilerle paylaşılmaktadır.
Öğrenciler hafta içi önceden belirlenmiş belirli saatlerde eğitmene danışabilir rehberlik hizmetinden faydalanabilirler.
Eğitim dili Türkçedir. Programlama ve C Dili ile ilgili tüm terimlerin İngilizce karşılıkları öğretilmekte, öğrenciler teknik ve doğru bir terminoloji kullanmaya teşvik edilmektedir.

### Eğitim Materyalleri
Kursla ilgili eğitim materyalleri kurs süresince öğrencilerle paylaşılmaktadır. Derste yazılan tüm kodlar ve verilen ödevler katılımcılar ile github üzerinden paylaşılmaktadır.

### Kurs Ücreti
Kursun toplam ücreti KDV dahil 3.200 TL‘dir. Öğrenci olduğunu belgeleyenlere %10 indirim yapılmaktadır. Kurs ücretini katılımcılar dilerlerse 2 taksitte ödeyebilirler.

### Kursa Kayıt Olma
Kursa katılım için önce ön kayıt yaptırmalısınız.  Kayıt olurken kendi isminiz ve e-posta adresinizi kullanmalısınız.
5 Ağustos 2019 Pazartesi tarihinden başlayarak ön kayıt yaptıranlarla (ön kayıt yaptırdıkları sırayla) iletişime geçilecek. Kesin kayıt yaptıranlar kursa kabul edilmiş olacaklar.

### Sık Sorulan Sorular 
Kurs hakkında sormak istediğiniz soruların bir kısmının yanıtlarını sık sorulan sorular sayfasında bulabilirsiniz. Burada yanıtını bulamadığınız sorular için doğrudan Necati Ergin ile iletişime geçebilir ya da ona bir e-posta mesajı gönderebilirsiniz.
